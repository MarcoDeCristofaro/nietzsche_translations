PREFAZIONE
VOLFanao Goere — il maggior poeta tedesco e uno dei più
grandi geni di cui si onori l’umanità — nacque a Francoforte sul
Meno il 28 agosto 1749, da famiglia signorile ed agiata.
Suo padre, infatti, pur facendo vita privata, aveva il titolo di
Kaiserlicher Rat „, di Consigliere imperiale, e sua madre era
figlia al sindaco di Francoforte.
A sedici anni Goethe si recò a Lipsia a studiar legge; nel 1770
passò all’università di Strasburgo, dove conobbe il poeta Herder,
di alcuni anni maggiore di lui, che, primo, ne intui l’ingegno e
lo incoraggiò a dedicarsi alla poesia.
Dopo alcune opere minori, di poco conto, nel 1773 Goethe pub¬
blicava il suo dramma storico Götz von Berlichingen, e nel 1774
il suo famoso romanzo I dolori del giovane Werther.
Divenuto celebre di colpo, il duca di Weimar, Carlo Augusto,
e la madre di lui, la colta e amabile duchessa Maria Amalia,
lo invitarono alla loro corte, che era una specie di piccola Atene
tedesca.
Goethe, che in quei tempi era un poeta dello Sturm und
Drang , (fu detto cosi un vivace movimento letterario, promosso
da giovani, rivoluzionario in morale ed in estetica, che non diede
opere notevoli, ma ebbe il merito di abbattere molti vecchiumi
e di permettere la fioritura di novelle energie), dapprima scanda
lizzò un po’ la corte di Weimar colle sue audacie e le sue intem¬
peranze. E questo il cosidetto periodo del titanismo , goethiano
in cui, supremo modello di umana dignità appariva al poeta nostro
Prometeo, il titano ribelle a Giove. Ma presto i suoi spiriti rivol
tosi si acquetarono, la sua vita si fece composta e dignitosa,
e Carlo Augusto, creatolo nobile, lo nominò Consigliere segreto e
poi Presidente della Camera.




IV
Per dieci anni Goethe, molto assorto dagli affari dello Stato, non
può dedicare alla poesia e all’arte che una parte, una troppo pie¬
cola parte, della sua attività; ma nel 1786, assetato di una più
libera vita, si rifugia in Italia, dove si compie per lui una specie
di morale rinascita e la sua  forma mentis , riceve la sua im¬
pronta definitiva.
In Italia compie o prosegue lavori abbozzati a Weimar: la tra-
gedia Egmont, i drammi Ifigenia in Tauride e Torquato Tasso.
Nel 1788 torna a Weimar ove riprende instancabile la sua pro¬
duzione.
Fioriscono, a breve distanza di tempo, il poema epico Reinecke
Fuchs (“ la Volpe Reinecke „), il romanzo Gli anni di tirocinio di
Guglielmo Meister, l’Arminio e Dorotea, il Viaggio in Italia, le
Elegie romane, il Faust, senza contare le opere minori e le poesie
liriche, le quali costituiscono uno dei maggiori titoli di Goethe
alla gloria.
In questo fortunato periodo di sua vita Goethe si stringe d'ami¬
cizia col grande poeta Federico Schiller, e unisce la sua esistenza
a una giovinetta popolana, Cristiana Vulpius, che lo fa padre di
un figlio.
Il terzo periodo della vita di Goethe, periodo di gloria, in cui
tutto ciò che al mondo è grande e illustre conviene a Weimar
per rendere onore al prodigioso Vegliardo, è pure intenso di la¬
voro e di produzione.
Scrive infatti Goethe, in quegli anni, la seconda parte del Wilhelm
Meister, il magnifico romanzo Le Affinità Elettive, la sua autobio¬
grafa: Poesia e Verità, e, colla seconda parte del Faust, compie
il suo immortale capolavoro.
Il 22 marzo 1832, a ottantatrè anni, carico di gloria, si spegne
serenamente
B. A.
Da un passo del famoso romanzo di Goethe: Gli
anni di tirocinio di Guglielmo Meister, noi appren¬
diamo che la Gerusalemme Liberata fu una delle opere
predilette di Goethe fanciullo.
Nel racconto della propria infanzia che il Meister fa
alla sua amica Marianna, noi non dubitiamo infatti di


-Y-
ritrovaro i veri e propri ricordi del poeta: “ La Geru¬
salemme Liberata che, da ragazzo, mi venne tra mani
nella traduzione del Kopp, diede una precisa direzione
ai miei pensieri... Specialmente mi attirava Clorinda...
Cento e cento volte, mentre la sera passeggiavo sul ter¬
razzo di casa... guardando i dintorni, e un raggio cre¬
puscolare del sole tramontato tremava ancora all’oriz¬
zonte, le stelle apparivano, e da tutti i punti e da tutte
le profondità avanzava la notte..., io mi ridicevo la
storia del tragico duello tra Clorinda e Tancredi... Mai
non potevo ripetere le parole
Ma ecco ormai l'ora fatale è giunta
Che 'l viver di Clorinda, al suo fin deve..
senza che gli occhi mi si riempissero di lagrime... Ma
come mi traboccava il cuore quando nel bosco incan¬
tato la spada di Tancredi colpisce la pianta! Dopo il
colpo sgorga il sangue, e una voce rimbomba all'o¬
recchio di Tancredi e gli dice che anche li egli ferisce
Clorinda, che egli è destinato dalla sorte a sempre pia¬
gare incosciente ciò ch'egli ama ».
La traduzione del Kopp era preceduta da una prefa¬
zione dello stesso autore dov’era riassunta la vita del
Tasso. Per tale riassunto il Kopp si era servito dell'an¬
tica biografia di G. B. Manso, pubblicata a Venezia
nel 1621, e forse di una biografia anonima: La vie du
Tasse, prince des poètes italiens, pubblicata a Parigi
nel 1690.
Gli amori del Tasso con Eleonora d’Este, dimostrati
poi del tutto leggendari, in quelle vecchie biografie
godono ancora di un certo credito. Vi narra infatti il
Kopp che Tasso, alla corte di Ferrara, si innamorò di
una Eleonora, per nascita tanto superiore a lui, e che
egli nascose sempre questo amore gelosamente, sicche




- VI -
non si sa bene se questa Eleonora sia una certa nobil¬
donna che si chiamava Eleonora Sanvitale, o una da¬
migella della duchessa, o (e questa sarebbe l’opinione
più accreditata) la sorella istessa del duca di Ferrara.
Un gentiluomo, a cui in un istante di debolezza egli
aveva avuto il torto di confessare il suo amore, ne
avrebbe parlato; allora il Tasso, sdegnato, lo avrebbe
sfidato e si sarebbe cavallerescamente battuto con lui
e con tre suoi fratelli. Fatto arrestare dal duca, col pre¬
testo che solo cosi gli si poteva assicurare la vita, Tasso
sarebbe caduto in una sconsolata mestizia, trasforma¬
tasi pościa in demenza.
Poichè questi punti della prefazione del Kopp con¬
cordano quasi in tutto colla rappresentazione del Tasso
e delle sue vicende quale noi la troviamo nel dramma
goethiano, dobbiamo ritenere di necessità che il germe
di esso penetrasse nella mente del Goethe fin dall’ado-
lescenza. Viceversa la prima redazione del Tasso, in
prosa e di soli due atti, che noi conosciamo solo attra¬
verso il cenno che ne fa il Goethe nei suoi Diarí, è da
ascriversi agli anni 1777-1780; e il testo definitivo del
dramma in poesia e in cinque atti fu elaborato durante
il viaggio in Italia (1786-1788), e compiuto dopo il ri¬
torno a Weimar (1). Ora, proprio in Italia, il Goethe
venne a conoscenza di nuove opere biografiche e di
nuove ricerche intorno al Tasso, quali quelle del Serassi,
di L. A. Muratori, del Tiraboschi, prive dell’elemento
leggendario raccolto e tramandato dal Kopp, ponenti in
luce ben diversa la psiche dell’infelice poeta, l’indole
delle sue crisi morbose, l’origine della sua follia, e fa¬
centi crudele giustizia della storia dei suoi amori con
Eleonora.
(1) Fu pubblicato nel 1790.


- VII -
Goethe si giovò delle nuove ricerche per approfondire
ancor più la figura del suo protagonista, per farla più
umana e più vera; ma conservò la leggenda degli amori,
che troppo bene gli serviva a dire l’animo suo.
Vi è infatti, sotto la trama poetica e fantastica di
questo dramma, una doppia faccia.
La prima è la faccia oggettiva per cui Goethe volle
effettivamente rappresentare i dolori, i tormenti, le an¬
gosciose incertezze del Tasso, e dirci la sua anima quale
g
doveva essere il giorno in cui egli terminò la Gerusa¬
temme e la presentò al duca di Ferrara, giorno lumi¬
noso di momentanea ebbrezza, di speranze infinite, e
pure già offuscato da nubi, le nubi del dubbio intorno
al valore e alla moralità del poema, cosi grave da sug
gerire al poeta la strana risoluzione di sottoporre l'opera
propria à un arbitrato di dotti
Questa rappresentazione oggettiva del Tasso è feli¬
cissima: inquadrata nell' ambiente del Rinascimento
Italiano (e a ciò giovano essenzialmente le figure secon¬
darie, i particolari storici e biografici, sobrii ed efficaci),
la figura dell’infelice poeta balza su viva e vera colle
sue gentilezze é la sua insanabile morbosità, le sue sven¬
ture e le sue debolezze, quale ormai ce l’hanno confer¬
mata ricerche e indagini, quale ce la rivelano i dialoghi
e l’epistolario.
Ma ben più importante è l'elemento soggettivo di cui
il Goethe intrecciò la storica trama, elemento da cui
ricavò le note profonde, le finezze psicologiche, l'analisi
dei caratteri, la “ morale „, tutto ciò insomma che forma
la maggior bellezza di questo bellissimo dramma.
«Le mie opere — disse Goethe nell'Autobiografia
non racchiudono una riga che non sia il ricordo della


— vIII
mia propria vita, ma non c'e una riga che ne sia l'esatta
riproduzione.
Formula questa, io ritengo, di ogni vera opera d'arte
che non può esser fatta se non di ciò che é passato
attraverso il crogiolo della nostra esperienza, ma guai
se non ne è la trasformazione e la sublimazione.
Anche nel Tasso, come in tutte le opere di Goethe,
noi possiamo trovare il sostrato dell’esperienza perso¬
nale, trasformato e sublimato attraverso il processo in¬
tellettuale ed artistico.
A chi s'ispirò il Goethe per approfondirc la figura del
Tasso? A se stesso.
Anzitutto, come Tasso, Goethe era poeta, e come tale
ben conosceva quel mondo di sogni, verso cui ogni poeta
tende con insaziata brama, pur sapendo che non riuscirà
mai a raggiungerlo. Per l’artista questo mondo di sogni
è la vera patria, e, fuori di li, è per lui l'amaro esilio.
Che cosa fosse quest’esilio Goethe lo apprese quando
dovette lasciar l'Italia.
Dopo dieci anni di vita di corte, di doveri politici, di
corvées di diplomatico e di uomo di Stato, l'Italia era
stata per Goethe la patria ideale, la patria del cuore,
dove i suoi polmoni si erano dilatati, i suoi occhi si erano
inebriati di luce e di armonia, la sua vita aveva trovato
il suo contenuto e il suo ritmo. Lasciar Roma, tornare
verso il Nord, verso le brume, verso quell'esistenza gra¬
vosa di consigliere aulico di un sovrano tedesco, per
quanto buono e illuminato, era l’esilio. E infatti egli
lascia Roma colle parole di un altro grande esule di
diciotto secoli prima, colle parole di Ovidio:
Cum subit illius tristissima noctis imago,
quae mihi supremum tempus in urbe fuit...


11
E contemporaneamente ripigliando il Tasso col pro¬
posito di terminarlo appena tornato in Germania, ne
scrive: "Il senso di un’anima appassionata destinata
irresistibilmente a un inesorabile esilio occupa tutto il
dramma,.
Oltre che da questo spasimo dell’esilio, Tasso e Goethe
sono affratellati dal tormento del creare, dal sacro tra¬
vaglio del poeta.
Certo Goethe doveva pensare a se stesso e alle for¬
zate tregue della sua attività artistica, cui lo costringeva¬
la sua attività di uomo di Stato, quando faceva dire al
Tasso: Io sto bene quando posso abbandonarmi al la¬
voro... Meno di tutto mi dà riposo il riposo... Quando
non posso pensare o cantare, la vita non è più vita per
me „ E forse l’eco di qualche malevola critica che a
suo tempo addolorò il Goethe, si può sentire anche nelle
parole di Alfonso II: “Egli non sa finire, non sa ter¬
minare, cambia di continuo, avanza pian piano, torna a
fermarsi, delude le aspettazioni.....
Ma più di tutto Goethe dovette sentirsi imparentato
col Tasso dalle sofferenze che all'uno come all'altro ca¬
gionò l'ambiénte cortigiano.
Come il giovane geniale Tasso si urta dolorosamente
contro il corretto provetto ambasciatore Antonio Mon¬
tecatino, anche Goethe, nei suoi esordi alla corte di
Weimar, ebbe a soffrire sprezzi e alterigie e giudizi
malevoli da parte dei cortigiani, allarmati dall'influenza
grandissima che il giovane autore di Werther aveva
conquistato di colpo sull’anima di Carlo Augusto.
C’è tutta una storia, anzi, a questo proposito, dei con¬
flitti di Goethe con un vecchio ministro brontolone, il
barone Federico von Fritsch, uomo atrabiliare, punti¬
glioso e pien di boria, per giunta misoneista all’eccesso,
che non perdonava a Goethe la sua origine borghesé,


— x —
le sue larghe vedute, la sua genialità. E per difendere
Goethe contro costui dovettero fin intervenire il gran¬
duca di Weimar e la granduchessa Anna Amalia. Perciò
Goethe sapeva bene di che occhio un uomo di mondo
guardi un poeta, un nobile un borghese, un conserva¬
tore di vecchio stampo un giovane novatore. Perciò,
ritraendo la figura di Tasso, Goethe non ebbe che ad
attingere nei suoi ricordi.
Ma se Goethe è Tasso, Goethe è poi anche l’antago¬
nista di Tasso: Antonio Montecatino.
Pare una contradizione — e non è.
Poco tempo dopo il suo arrivo a Weimar, cominciò
per Goethe quell’evoluzione, che, traverso dieci anni
d'ininterrotto sforzo, doveva condurlo, dal titanismo sfre¬
nato, al più perfetto impero su di sè, dall’anarchia e
dall'egocentrismo al concetto classico del vivere sociale,
dove i diritti degli altri sono limite e ragione ai nostri
diritti.
A questa corte di Weimar, dove Carlo Augusto del
prediletto poeta fece un ministro, un presidente della
camera, un ispettore di palazzi e di teatri, noi vediamo
infatti tosto dal Goethe “Stürmer und Dränger „ e
“bohême „ spuntar fuori il Goethe uomo di corte, as¬
siduo ai ricevimenti del suo sovrano, homo gratus della
Principessa, amico della nobilissima gentildonna Car¬
lotta von Stein. Ed ecco che proprio a questo „ Goethe
tocca un bel giorno di fare una parte non molto diversa
di quella che Antonio Montecatino fa col Tasso; e
questo avviene quando alla corte di Weimar giunge
l’infelice poeta Lenz, già amico e compagno d’arte del
Goethe, non privo di genialità, ma, proprio come Tasso,
insanabilmente malato di nervi. A Weimar il Lenz per
un po’ è festeggiato e blandito, si chiudon gli occhi sui
suoi capricci e sulle sue stravaganze, finchè un giorno


- x1 -
egli, con un pazzo colpo di testa, che ricorda il frenetico
abbraccio di Tasso ad Eleonora d’Este nel quinto atto
del nostro dramma, si attirò un'inesorabile condanna di
esilio.
E Goethe quel giorno fu Antonio.
Ed ecco perchè mentre Goethe — memore delle sue
giovanili sofferenze, nostalgico del suo passato-
Sa
vestire di tanta bellezza e di tanto fascino la figura del
Tasso, in realtà a Tasso non può dar ragione. Tasso
non aveva saputo evolvere, Tasso aveva voluto conser¬
vare tutta la vita i suoi occhi ingenui — ma anche la
sua prepotenza — di fanciullo; era il contemplativo che
non aveva saputo fare lo sforzo necessario per diven¬
tare anche attivo, voleva che la vita si adattasse a lui,
anzichè adattarsi lui alla vita.
Era giusto che la vita fosse più forte di lui e lo stri¬
tolasse.
Goethe lo condanna per bocca di Alfonso quando gli
fa dire:  Teme solo gli uomini chi non li conosce, e
chi li evita presto non li conoscerà più „; lo condanna
per bocca di Antonio quando gli fa proclamare : “Nessun
uomo impara a conoscer se stesso guardandosi dentro;
poichè misurandosi colla propria misura, ora si valuta
troppo piccolo, e ora — più spesso! — troppo grande.
Solo dal confronto coll’uomo l’uomo si conosce, solo la
vita insegna ad ognuno ciò che è „. E lo condanna
quando ne critica la capricciosa ipersensibilità, la va¬
riabilità estrema: “ Un bel momento egli rientra in
se stesso come se l’universo fosse nel suo petto, ed egli,
in quel suo universo, sufficente a se stesso; tutto all’in¬
torno sparisce per lui; egli se lo lascia sfuggire, anzi lo
respinge via e riposa in sè. A un tratto come un’inos¬
servata scintilla accende la mina, sia gioia, dolore, ira
o capriccio, violentemente egli prorompe fuori di sè ;


- XII
allora egli vuole afferrare tutto, tutto trattenere; allora,
qualunque cosa si immagini, deve effettuarsi; in un¬
istante deve esser fatto ciò che abbisogna di molti anni
solo per venir preparato; in un istante venir rimosso
ciò che, con molta fatica, si può solo sciogliere in anni.
Egli pretende l’impossibile da se stesso per poterlo pre¬
tendere dagli altri. La sua mente vuole afferrare le cause
prime di tutte le cose... Alla fine, senza aver progredito
in nulla, ricade in se stesso ,.
Di Tasso e di Antonio, dice la contessa Sanvitale:
“Essi sono nemici perchè la natura, di loro due, non ne
ha formato uno solo „. Quest’“ uomo solo , che la na¬
tura provvida avrebbe dovuto trarre da due anime cosi
diverse, fu Goethe, che appunto per questo fu grande
e signore della vita perchè seppe, dopo aspra lotta, com¬
porre in se in definitiva armonia il contemplativo e
l’attivo, il poeta e l’uomo pratico, il solitario e l'uomo
sociale,
frenato e il riffessiv
Amat.
8
Werther come Tasso rappresentano il “zu Grunde
gehen „ il rovinare di un individuo, di fronte all'ineso¬
rabilità delle leggi e delle convenzioni sociali. Werther
perisce perchè ama Carlotta, e Carlotta è la moglie di un
altro. Tasso cade nella più profonda sventura perchè
ama Eleonora d'Este, e ai poveri poeti non è concesso
l'amore delle principesse del sangue.
Di più Werther s’infrange contro gl’intrighi, i pregiu¬
dizi e i pettegolezzi ch’egli non è astuto e abile e mal
leabile abbastanza ad affrontare. Tasso soggiace anche
alle ferree leggi dell’etichetta, al cozzo contro Antonio
Montecatino che incarna il senso della misura e della
sociale correttezza che a lui manca, e a cui, anzi, egli
con tutta la forza del suo vergine impulso, ripugna.


- XIII —
Perciò il Tasso fu definito (e il Goethe accettò la
definizione) “ein gesteigerter Werther „, un Werther
potenziato „. Ma, a prescindere da questa analogia, di¬
remo cosi di svolgimento, diverso e quasi opposto è lo
spirito che anima le due opere.
Werther naufraga spezzandosi contro leggi e conven¬
zioni sociali che ritiene ingiuste. Egli non teorizza, non
predica, ma la sua morte pietosa e patetica è la maggior
condanna delle cieche leggi sociali contro cui un amore
cosi bello e ardente è costretto a infrangersi; e si ca¬
pisce come Werther, specialmente in animi giovanili natu¬
ralmente ribelli, dovesse scatenare astio e rivolta contro
le convenzioni sociali e il matrimonio a tipo borghese,
più che non avrebbe potuto fare la più eloquente requi¬
sitoria.
Ben diverso il caso del Tasso.
Tra il Werther e il Tasso stanno infatti quindici anni
di vita del Goethe, sta il suo progressivo adattamento
e riconoscimento di una realtà esteriore a noi, di una
legge morale e sociale di auto-limitazione non solo po¬
tenziale ma effettiva, non solo esistente ma provviden¬
ziale. Per questo Goethe si penti, anzi, come egli stesso
disse, maledi l’impulso che lo aveva portato a scrivere
il Werther (1) e presentandoci-Tasso, questo nuovo e
malinconico Werther, gli dà torto. Perciò anche se il
Werther finisce colla morte e la breve sepoltura scortatà
da pochi amici, e Tasso, almeno nelle ultime battute,
con un risollevarsi del protagonista e col suo attaccarsi
e appoggiarsi allo scoglio stesso contro cui ha fatto
(1) Dice infatti Goethe: «Ach, wie hab' ich so oft die thörichten Blätter
verwünschet, die mein jugendlich Leid unter die Menschen gebracht».
«Quanto spesso ho maledetto le pazze pagine che han diffuso fra gli uomini
i miei giovanili dolori ».
Il titolo del romanzo, come si sa, era «I dolori del giovane Werther ».


XIV —
naufragio, la sorte di Tasso è tuttavia infinitamente plu
triste e desolata di quella di Werther.
Il suicidio di Werther, per isfuggire leggi e conven-
zioni ritenute ingiuste, é un'apoteosi, mentre il au
Grunde gehen „, il rovinar di Tasso non è che la grigla
sconfitta di chi si è ingannato avendo voluto prendere
la sua piccola unità a misura di ciò che sovrasta qua¬
lunque mortale, e sia pure un uomo di genio : il dovere
della rassegnazione e il buon costume.
Del buon costume, della “Sitte „, più ancora che An¬
tonio è soave rappresentante in questo dramma Eleonora
d’Este.
Eleonora d’Este è una donna alta e gentile che ama
Tasso di uno di quei sentimenti teneri e pur lontani,
femminei eppur schivi, che coll’amore abituale che per¬
corre la sua fatale parabola non ha nulla o quasi nulla
in comune.
Immacolata come l’ermellino, tendente all’alto come
il giglio, limpida come il diamante, questa alta donna,
questa scolara di Platône, non può provare che or¬
rore e terrore quando, al disotto della venerazione
del poeta, si manifesta la brutalità del maschio, e il
culto dell’adoratore cede il posto alla famigliarità del¬
l’amante.
Ma prima che giunga questo momento fatale che li
staccherà, Eleonora ama Tasso di un sentimento che,
per essere calmo e puro, non è meno profondo. Con
speciale compiacenza ella ricorda il loro primo incontro:
ella era stata malata per lunghi e lunghi mesi, durante
i quali l’anima sua si era quasi staccata dalla vita; en¬
trava appena in convalescenza, e Ferrara era piena di


XV -
feste e di tornei a cui il Tasso giovinetto era accorso
sedotto dallo splendore della corte Estense, quando un
giorno Lucrezia d’Urbino, la sorella di Eleonora, le aveva
condotto per mano, nelle stanze appartate, il cantore
adolescente : “ Fosti il primo che nella nuova vita mi
venisti incontro, nuovo e sconosciuto a me; eppure
subito io molto sperai per te e per me, nè finora mi ha
deluso la speranza „.
Senza stancarsi di tutti i mutamenti di umore, degli
sbalzi e dei capricci del suo giovane protetto, che tante
volte, nella sua irritabilità, le ha offeso gli amici più
cari, sconvolto progetti, procurati guai, ella, materna¬
mente sollecita, cerca di renderlo più socievole e adat¬
tabile. Cosi ella lo ammonisce di non smarrirsi troppo
dietro il suo mondo di sogni: “Quel sentiero ci conduce
a errare per cespugli solitari e per valli deserte; l’animo
si avyezza male e tende a ricostruirsi dentro di sè l’età
dell’oro che ci manca nella realtà; ma questi tentativi
son sempre destinati a fallire ,.
E poichè dietro a quell’alata parola “ l’età dell’oro,
già l’anima di Tasso si slancia fantasticando, ella, prov¬
vida, lo arresta: “l’età dell’oro non è mai esistita, o, al
più, è esistita quale gli uomini saggi e buoni possono
sempre, anche oggi, ricostruirla „.
E mentre al Tasso, infervorato nel suo sogno, pare
che l’età dell’oro sia quella, quando gli uomini liberi da
ogni vincolo in seno alla lussureggiante natura potevano
abbandonarsi al loro istinti, talchè ne fosse il motto:
E lecito ciò che piace „, “No — ammonisce Eleonora,
— l’età dell’oro è quando regna amore e giustizia, e i
cuori affini assieme godono del mondo cosi bello; e il
motto ne è invece : “è lecito ciò che si addice „.
Dopo l’infausto duello tra Tasso ed Antonio, cagione
al primo dei fatali arresti in camera che tanto sconvol¬


XVI
gono il suo cervello, Eleonora instancabile indaga e
cerca ciò che possa salvare l’amico.
La Sanvitale, furba e civetta, aspirando a portarsi
seco in Firenze il cantore già famoso e a pavoneggiarsi
di quella rara conquista, la persuade ormai che l’am¬
biente della corte di Ferrara è nocivo a Tasso; e utile
a lui di allontanarsene per un po’. Eleonora d’Este non
si rassegna che a stento al sacrificio: “ In compagnia
di molta sofferenza io dovetti per tempo apprendere a
rinunciare. C’era una cosa che mi dilettava nella solitu¬
dine, la gioia del canto; io m’intrattenevo çon me stessa,
io cullavo con tenui suoni dolori e nostalgie e desideri.
Spesso cosi le pene diventano godimenti, e i tristi sensi
armonia. Ma anche questa felicità non mi fu concessa a
lungo, anche di questa mi privò il dottore, la sua severa
prescrizione m’ingiunse di tacere: dovevo vivere, soffrire
privarmi di questo unico piccolo conforto... E adesso ecco
che avevo un amico... e presto lo perderò... Io sento già
il lungo interminabile dolore dei giorni quando sarò
priva di ciò che mi rallegrava la vita... La speranza di
rivederlo non riempirà più di lieta brama il mio risveglio.
Il mio primo sguardo, giù nei nostri giardini, lo cercherà
invano fra la rugiada delle ombre... Prima ogni giorno
mi era una vita intera; tacevano le cure, ammutoliva
ogni presentimento... Ora in questo tenebroso presente
il terrore dell'avvenire mi cade misterioso sull'anima ,,
A nulla giova che la Sanvitale le ricordi i molti illustri
amici che la circondano, i principi che aspirano alla sua
mano e sarebbero felici di condurla, sovrana, nei loro
potenti paesi.
Fedele è Eleonora: “Io amo conservare ciò che pos¬
seggo. Il mutamento diverte forse, ma non giova„.
Ella, dunque, ama Tasso. Eppure quand’egli — quasi
reso demente dal sospetto che alla corte vogliano dis¬


XVII-
farsi di lui e mandarlo in esilio, poi esaltato a un
tratto dalle parole buone e pietose di Eleonora, che da
un abisso di disperazione lo fanno passare in pochi istanti
ai fastigi di tutte le speranze — la chiude fra le sue
braccia, ella non ha che una parola di diniego : “ Via
di qui „ e gli sfugge.
Non è, nella galleria delle donne goethiane, la sola
di tal famiglia. Anche Ifigenia si commuove alle parole
d’amore del nobile Toas, ma anch’ella gli nega le nozze:
non può la figlia di Agamennone mescolare il suo sangue
con quello di un re barbarico, non può la sacerdotessa
di Diana contaminare la bianchezza verginale delle sue
bende.
Gli è che Goethe aveva dell’amore un concetto altis¬
simo, e quasi tutti i suoi amori ebbero un punto di par¬
tenza altamente ideale.
Dalla fanciulla ignota del magnifico distico:
Eine kannt ich; sie war wie die Lilie schlank, und ihr Stolz war
Unschuld.. (1).
a Federica Bryon, amata come in sogno nel fiorito agreste
presbiterio di Sesenheim, da quella piccola Gretchen
di una casa losca di Francoforte che gli aveva detto:
“ Nicht küssen, das ist gemein; aber lieben wenn es
möglich ist „ (2), ad Augusta Stolberg, la sorellina,
che egli non conobbe mai e a cui scrisse per anni le
più tenere lettere, tutte avean ribadito in lui il concetto
della missione moralizzatrice che la donna alta e vir¬
tuosa esercita intorno a sè, tutte avevan confermata
la sua simpatia per quei rapporti, fra uomo e donna,
sciolti da ogni desiderio terreno.
(1) « Una conobbi : era slanciata oome il giglio e il suo orgoglio era inno¬
cenza...».
(2) « Non baciare; è cosi volgare; ma amare, se si può...».
U — GOEte, Torquato Tasso.


XVIII
P'iù di tutto lo confermò in questo modo di pensas¬
la donna da lui più a lungo e profondamente amat
Carlotta von Stein, di cui cosi bene dice il Gundole
Questo amore fu un perpetuo chiedere e incalzare .
parte di Goethe; da parte della donna un perpetuo lini
tare e frenare „. E lo Scherer: " Le forze sane e rol
giose della natura di Goethe furono rinforzate e elevale
dalla signora von Stein. Ella lo fece più tranquillo
più misurato. Ella calmò il suo sangue impetuoso. Eoli
stesso chiama Purezza l’intima e più nobile vita che in
lui si svolge e si afferma quando è vicino a lei. «0
sacro destino, — prega egli in quel tempo — fa chio
ormai rinnovato e raccolto, goda della purezzą..
A lei dovette Goethe se, in quei primi difficili tempi
l’ambiente della corte di Weimar non gli riusci fatale
e insopportabile, a lei, che, pure amandolo, lo amman¬
sava e addolciva, a lei che gli filtrava attraverso la te¬
nerezza, l’esperienza sempre un po’ amara della società,
e soprattutto dell’alta società cortigiana.
Anche qui, a differenza del povevo Tasso che non sa
far tesoro delle esortazioni di Eleonora d’Este, che
sciupa i suoi buoni consigli ora per diffidenza ora per
eccessivo zelo, Goethe aveva saputo tesoreggiare gli
insegnamenti dell’alta ed eletta donna che la Provvi¬
denza aveva posto sulla sua strada.
Era giusto che quegli che più tardi sublimò la donna
nell’astrazione suprema del “ Eterno Femminino „ (se-
conda parte del Faust), fin dalla compilazione del Tasso
porgesse il suo tributo di gratitudine a Colei che lo
aveva reso migliore e più felice, dicendo: “ Vuoi tu sa¬
pere precisamente che cosa ben si addica ? Interroga le
nobili e virtuose donne. Poichè a queste soprattutto sta
a cuore che ciò che accade sia giusto e decente. La co¬
stumatezza circonda di un muro il sesso debole, facile à


XIX-
essere offeso. Dove la costumatezza regna esse regnano,
e dove regna l’impudenza esse non son da trovare,
Due figure minori ha il dramma : il duca Alfonso e
la Sanvitale.
Eleonora Sanvitale — a completo contrasto con Eleo¬
nora d'Este — è della schiera di quelle deliziose figure
di donne goethiane, frivole, civettuole, con un po’ di
cuore, ma non troppo, con un po' d'intelligenza, ma non
troppa, che raggiunge la sua perfezione con la Filine
del Guglielmo Meister.
Come vuole la moda, la Sanvitale legge i poeti e li
ammira, ma li ammira soprattutto quando son vivi e,
sciogliendo inni a una bella donna, la mettono in vista,
e possono anche arrivare a regalarle — grazioso fiore
che val la pena di puntarsi fra i capelli — l'immor¬
talità.
La civettina non crede che Tasso ami la Principessa
più di quanto ama lei, e lo dice a Eleonora stessa :
Quando in estatica contemplazione egli è assorto nel
tuo alto valore, può darsi benissimo che goda nello
stesso tempo della mia indole più leggera... Da tutte le
sfere celesti porta giù e concentra ciò che ama su un
nome di donna : il tuo, il mio; ma amarci, non ama
nè te nè me...».
Davanti al dolore della principessa per l’allontana¬
mento del Tasso, allontanamento che ella stessa, per
i suoi fini egoistici, ha architettato, prova un po' di
rimorso: “E onesto ch’io agisca cosi? Non sono ricca
abbastanza? Che ancor mi manca? Ho marito, e figlio,
e beni, e alta posizione sociale, e bellezza. Ho tutto; e
assieme a questo tutto lo voglio ancora, lui? ».


XX
Ma la seduzione è troppo grande: godere le gioie del¬
l’amore e queste gioie vederle, come in uno specchio,
riecheggiate nelle canzoni dell’amante; ed essere fa¬
mosa come Laura! Quanto alla principessa, non c'è poi
da farsi troppo scrupolo. La sua passione per Tasso è
una di quelle gelide passioni astrali che non scaldano
il cuore dell’uomo e non gli danno gioia... e poi la prin¬
cipessa è cosi ragionevole che, sapendolo lontano, ma
felice, godrà come godeva di averlo vicino.
Con questo animo ella intraprende una sapiente scher¬
maglia per aver dalla sua anche Antonio Montecatino.
In una scena che è veramente un capolavoro di grazia
e di femminile astuzia, lusingando il provetto diploma¬
tico, dipingendo il Tasso come un povero fanciullo
inesperto e sbadato che ha continuamente bisogno di
una mano di donna che lo guidi e tuteli, ella vela di
un bel manto di tenerezza pietosa il suo capriccio di
civetta.
Quanto al duca Alfonso II, è creatura ideale, o per lo
meno idealizzata. Nulla in lui del duro spietato tiranno
del Rinascimento, alla cui stupida severità (e all'igno¬
ranza dei medici del tempo) son da ascrivere gli inu¬
mani tormenti cui fu sottoposto l’infelicissimo Tasso.
Equo, leale, cavalleresco, splendido, il Duca di Fer¬
rara del dramma goethiano, pur conservando le esteriori
apparenze e gli storici contrassegni del tempo, non è
che l’immaginé poetizzata di quel Carlo Augusto di
Weimar a cui Goethe doveva tanta parte della sua for¬
tuna, e non è altro che l’impressione di Goethe intorno
a questo principe e alla sua corte quella che si rispecchia
nelle parole di Antonio : “Non vi è al mondo spetta¬
colo più bello che quello di un principe che governa
saggiamente, che quello di uno Stato dove ciascuno
superbamente obbedisce e crede di servire a sè solo,
perchè solo quello che è giusto gli viene comandato ».


— XXI —
Le bellezze in questo dramma sono senza numero.
Non è un’azione drammatica propriamente detta.
Se anche l’intrigo è abilmente condotto, se l’affannosa
angoscia del Tasso dal principio alla fine avvince e
commuove, si può rimproverare all’azione di essere mo¬
notona, alle scene di esser lunghe, al dialogo di proce¬
dere lento.
Ma in compenso quale messe di pensieri profondi, di
osservazioni psicologiche meravigliosamente acute, di
liriche alate, di dolci visioni poetiche.
Qui come altrove fioriscono quegli aforismi goethiani
fra i tedeschi divenuti proverbiali:
Und so verletzen wir
Am ersten die, die wir am zärtsten lieben (1);
Töricht ist es
In allen Stücken billig sein (2);
....... es ist die Zeit
von einem guten Werke nicht das Mass (3);
Es bildet ein Talent sich in der Stille,
Sich ein Charakter in dem Strom der Welt (4);
Des Lebens Mühe
Lehrt uns allein des Lebens Güter schätzen (5);
... Und wer besitzt
Der muss gerüstet sein ... (6).
(1) «Sopra tutti noi facciamo soffrire coloro che amiamo più teneramente ».
Il primo nucleo di questo pensiero lo troviamo nella riflessione giovanile del
Goethe su Tancredi che ferisce Clorinda (V. qui pag. 1).
(2) • E da folle voler sempre essere equanime ».
(3) «Di un’opera bella il tempo non è la misura».
(4) « Un ingegno si forma nella solitudine, un carattere nel turbine del
mondo».
(5) « La fatica della vita sol a ci insegna ad apprezzare i beni della vita»
(6) « E chi possiede deve essere armato...».


XXII
Il dramma, oltre il profondo concetto che ne forma la
trama, e che abbiamo segnalato nel conflitto tra Tasso
e Antonio, tra Tasso ed Eleonora, ridonda di saggi pen¬
sieri e di acute riflessioni. Cosi il Goethe vi riprende il
suo fondamentale concetto politico che gli uomini abbi¬
sognano di saldi e fermi governi (1) e lo esprime colle
belle parole che pone in bocca a Tasso: “L'uomo non è
nato per essere libero, e per un nobile cuore non vi è
maggior fortuna che servire un principe che egli onora „.
Pittoresco ed eloquente, esso ci dà in sapienti scorci
alcune figure del nostro Rinascimento. Cosi nell’atto I
traccia una bellissima caratteristica di Gregorio XIII
che fa pensare a un bell’affresco del Mantegna. E come
avvedute quelle impressioni dell’Italia e del papato!
Con che acuto senso storico fa dire Goethe ad Alfonso:
“ Roma tutto pretende e nulla dà, e chi ci va per otte¬
nere qualcosa nulla ottiene, pur se qualcosa recasse ,,
e ad Antonio: “Non per la mia astuzia io riuscii nella
mia ambasciata, poichè quale astuto non trova in Vati¬
cano il suo maestro? „; e fa uscire Antonio in quella
saggia risposta a Tasso, che chiede se il papa sia nepo¬
tista: “Nè più nè meno di ciò che è giusto. Un potente
che non sa provvedere ai suoi propri parenti è biasi¬
mato dal suo stesso popolo. Con tranquilla misura Gre¬
gorio sa giovare ai suoi, i quali a lor volta servono allo
Stato da valentuomini, e cosi egli, con una cura sola,
adempie a due doveri „.
Cosi son come gemme di raro pregio decorativo le
brevi caratteristiche di Lucrezia d'Urbino, buona, bella,
meravigliosamente atta a vivere, e tuttavia non felice,
a fianco di un marito più giovane a cui non seppe dar
(1) Vedi nella mia prefazione all'Arminio e Dorotea di questa stessa colle¬
zione, ciò che Goethe pensasse della Rivoluzione Francese.


— XXIII -
figli; e di Renata di Valois, la madre di Alfonso e di
Eleonora d’Este, dottissima umanista che, per essersi
convertita al calvinismo, fu allontanata dai figli, e mori,
ribelle al cattolicismo, abbandonata da tutta la fa¬
miglia; caratteristiche sorpassate poi tutte da quella
dell’Ariosto, che Antonio Montecatino pronuncia nel
primo atto, e che è un vero modello di profilo letterario
di un poeta tracciato da un poeta.
Insomma Tasso è un giardino di maggio dove da ogni
parte che uno si volga i fiori lussureggiano e inebriano
di profumo; è come il tesoro di Aladino dove basta im¬
mergere le mani e sollevarle perchè le gemme ricadano
in cascate iridescenti...
Che a questo capolavoro ci si accosti per tradurlo in
modesta prosa — il che vuol dire mutare i fiori pro¬
fumati del giardino in muti fiori di carta e stoffa e le
gemme vivide in poveri chimici diamanti — non si può
perdonare... che alla speranza di avere, col lavoro co¬
scienzioso e fedele, additato a taluno la strada verso il
giardino primaverile, verso il meraviglioso tesoro (1).
Torino, Marzo 1924.
BARBARA ALLASON.
(1) Per la mia versione mi son giovato delle edizioni curate dallo Schröer
e dal Riemann. Alcune note storiche son ricavate dalle accuratissime dello
Schröer.


